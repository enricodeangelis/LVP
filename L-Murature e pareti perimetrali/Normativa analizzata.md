## NORMATIVA PER LATERIZIO

### UNI EN 771-1: Specifica per elementi per muratura – Parte 1: Elementi di laterizio per muratura
La norma specifica le caratteristiche e i requisiti prestazionali per elementi per muratura fabbricati con laterizio per l'utilizzo in costruzioni di muratura. Essa definisce le prestazioni relative per esempio alle tolleranze dimensionali, alla resistenza, alla massa volumica misurate secondo i corrispondenti metodi di prova contenuti in altre norme europee.

## NORMATIVA PER CALCESTRUZZO

### UNI EN 771-3: Specifica per elementi per muratura – Parte 3: Elementi per muratura di calcestruzzo vibrocompresso
La norma specifica le caratteristiche e i requisiti prestazionali degli elementi per muratura di calcestruzzo vibrocompresso realizzati con aggregati pesanti e leggeri oppure da una loro combinazione, per i quali i principali impieghi previsti sono murature di edifici o di opere di ingegneria civile con o senza capacità portante.

### UNI EN 771-4: Specifica per elementi per muratura – Parte 4: Elementi per muratura di calcestruzzo aerato autoclavato
La norma specifica le caratteristiche e i requisiti prestazionali degli elementi per muratura di calcestruzzo aerato autoclavato (AAC) le cui principali destinazioni d'uso sono differenti tipi di applicazioni strutturali e non strutturali in tutte le forme di costruzioni murarie inclusi muri a parete semplice, cavità, tramezzi, muri di sostegno, basamenti e impieghi sotterranei, compresi muri che possono fornire protezione all'incendio, isolamento termico, isolamento acustico e muratura esterna dei camini (esclusi i condotti dei camini). Include inoltre i requisiti di marcatura.

## NORMATIVA PER MALTA

### UNI EN 998-2:2016_Specifiche per malte per opere murarie - Parte 2: Malte da muratura
La norma specifica i requisiti per le malte da muratura prodotte in fabbrica (riempimento, collegamento e allettamento) per l'uso in pareti, colonne e partizioni di muratura (ad esempio murature esterne ed interne, strutture in muratura portante e non portante). La presente norma definisce le prestazioni che deve avere la malta fresca in relazione alla lavorabilità, al contenuto di cloruri, al contenuto d'aria, alla densità e al tempo di stagionatura. Per quanto riguarda la malta indurita definisce le prestazioni in base alla resistenza a compressione, forza di adesione e densità.

## NORMATIVA PER OPERE MURARIE

### EUROCODICE 6
#### UNI EN 1996-1-1:2013_Progettazione delle strutture in muratura - Parte 1-1: Regole generali per strutture di muratura armata e non armata
La norma stabilisce i criteri generali per la progettazione di strutture di muratura armata e non armata per edifici ed opere di ingegneria civile.

#### UNI EN 1996-1-2:2005_Progettazione delle strutture di muratura - Parte 1-2: Regole generali - Progettazione strutturale contro l'incendio
La norma definisce i criteri specifici di progettazione delle murature esposte alle azioni del fuoco e tratta solo metodi passivi di protezione contro l'incendio.

#### UNI EN 1996-2:2006_Progettazione delle strutture di muratura - Parte 2: Considerazioni progettuali, selezione dei materiali ed esecuzione delle murature
La norma fornisce i principi e le regole di applicazione necessari ad una soddisfacente selezione dei materiali e di progettazione e costruzione delle murature, al fine di soddisfare i presupposti di progettazione delle altre parti dell'Eurocodice 6.
