## **Componenti**

Un sistema VMC è costituito principalmente da:
+ scambiatore di calore;
+ condotte, o canali, di distribuzione;
+ filtri;
+ diffusori;
+ griglie di ripresa.

### Recuperatore di calore o scambiatore di calore

Il recuperatore di calore non è presente in tutti gli impianti di VMC, come nel caso degli impianti a flusso singolo che di conseguenza hanno una efficienza molto ridotta rispetto agli impianti in cui è presente.

Di fondamentale importanza è controllare che se presente lo scambiatore di calore è meglio installarlo con la presenza di supporti antivibrazioni, poichè andando in là con gli anni, l'impianto potrebbe trasmettere le vibrazioni alle mura e di conseguenza creare un possibile disagio. Sempre per tale motivo è sempre consigliato anche l'installazione di raccordi antivibranti tra il recuperatore e le condotte, a prescindere dal tipo utilizzato.

Un altro aspetto che è possibile verificare che sia stato preso in esame è la distanza di installazione del recuperatore rispetto alle bocchette di immissione; una distanza troppo ridotta potrebbe favorire la trasmissione dei rumori prodotti dal recuperatore, che potrebbe creare fastidio alle persone presenti nel locale.

### Canali di Distribuzione

I canali di distribuzione sono necessari per la diffusione dell'aria di mandata e il recupero dell'aria esausta. Esistono una moltitudine di tipologie di condotte che variano in base alla forma, al materiale, alla presenza o meno di isolamento acustico e al tipo dei possibili raccordi.

Esistono varie tipologie di canali, le principali sono le seguenti:

* Canali di distribuzione non metallici;
* Canali di distribuzione metallici.

Le tipologie non si limitano soltanto in base al materiale di cui sono fatte, ma anche se sono o meno flessibili.

La scelta dei canali di distribuzione viene influenzata molto dalla velocità dell'aria, che varia secondo l'appendice C della norma **UNI 10339** visibile nella seguente immagine.

![Appendice_C_10339](https://github.com/LuPo98/LVP/blob/main/H-Impianti%20di%20ventilazione%20e%20trattamento%20aria/Immagini/Appendice_C_10339.png)

In generale i principali aspetti che bisogna controllare in un progetto di un impianto di ventilazione e trattamento aria per quanto riguarda i canali di distribuzione sono i seguenti:

* Controllare che non ci siano curve strette e strozzature, per evitare eccessivi rumori;
* Controllare che siano stati previsti silenziatori e condotti fonoassorbenti;
* Controllare che i raccordi prevedano una guarnizione non solo per evitare perdite, ma anche per ridurre i possibili rumori;
* Controllare che i materiali utilizzati siano compatibili con i requisiti richiesti dal progetto;
* Controllare che le condotte non rilascino particolato e abbiano una superficie non porosa.

### Filtri

I filtri dell'aria sono una delle componenti fondamentale nei sistemi di VMC, poichè eliminano gli inquinanti presenti nell'aria, o ne riducono le concentrazioni a livelli accettabili.

Per la norma **UNI-10339** l'efficienza di filtrazione viene determinata in accordo alla classificazione contenuta nella seguente immagine.

![Tabella_filtri](https://github.com/LuPo98/LVP/blob/main/H-Impianti%20di%20ventilazione%20e%20trattamento%20aria/Immagini/Tabella_filtri.png)

Ogni filtro avente una data efficienza di filtrazione deve essere preceduto da un filtro avente efficienza compresa nella categoria precedente. Questa classificazione è però stata sostituita dalla classificazione contenuta nella norma **EN ISO 16890** come visibile nella tabella sottostante.

![Filtri_16890]()

La filtrazione deve essere prevista sia per l'aria esterna che sull'aria di ricircolo. Di rilevante importanza è la posizione dei filtri, che devono essere posti in modo che il tratto finale non possa compromettere la qualità dell'aria raggiunta con eventuali sorgenti di polvere a valle dei filtri.

Per la scelta del filtro è necessario conoscere la qualità dell'aria esterna e ricircolata, nonchè le caratteristiche dell'unità di trattamento.

Per scegliere il filtro migliore, bisogna controllare non solo l'efficienza di filtrazione, ma tenere conto anche della quantità d'aria che deve essere cambiata necessariamente ogni ora e le condizioni dell'aria esterna al locale interessato.

Un altro aspetto che bisogna controllare che sia stato preso in esame è la manutenzione di tali filtri, poichè è necessario prevedere una sostituzione almeno ogni 6 mesi o anche più spesso se in zone molto inquinate.

### Diffusori

I diffusori sono fondamentali per la distribuzione dell'aria nei vari ambienti.
Dei diffusori dimensionati nel modo sbagliato o di una tipologia sbagliata possono creare disagi.

Secondo la norma **UNI 10339** i diffusori possono essere installati nei locali di stazionamento, purchè la loro ubicazione sia più lontana possibile dai luoghi di normale permanenza delle persone. In questi casi la velocità massima consentita è pari a 0,30 m/s in corrispondenza della superficie luogo dei punti distanti 0,60 m dal perimetro della griglia.

Per evitare possibili errori è necessario che il progettista prenda in esame i seguenti punti, come da norma **EN 12238**:

* Tipologia del diffusore:
 * Classe I Il flusso è essenzialmente tridimensionale (ugelli, griglie)
 * Classe II Il getto fluisce radialmente lungo una superficie o a getto libero (diffusori a soffitto)
 * Classe III Il flusso è essenzialmente bidimensionale (griglie lineari, diffusori lineari)
 * Classe IV Diffusori a bassa velocità
* Velocità dell'aria di immisione;
* Temperatura dell'aria di immisione;
* Pressione dell'aria di immisione;

### Griglie di ripresa

Queste componenti sono costituite da semplici griglie, formate da elementi a maglia o lineari ed hanno lo scopo opposto dei diffusori, cioè il recupero dell'aria esausta dal locale per indirizzarla verso il recuperatore di calore.
Per evitare possibili problemi di sovrapressione è necessario che le griglie di ripresa abbiano una portata uguale ai diffusori e che non siano posizionate vicino ad essi.
